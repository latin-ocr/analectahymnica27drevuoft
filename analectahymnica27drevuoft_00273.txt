10.

11.

-270—

Tu es unigena alma redemptio,

Tu verus genitor nosque clientuli,

Tantis [dum] lacrimis pectora tundimus,
Intende pie supplices.

Rectores‚ humiles quaesumus, patriae
Cum cunctis sibimet plebibus creditis
Directo itinere, inclite, ducito

Dans pacis bona omnibus,

. Moysi qui famulo ad precem intuens,

Ponti purpurea aequora dividens
Traducis cuneos israeliticos
Siccato maris alveo,

. Et qui ad nihilum principis illius

Pharaonis opus calle potissimo
Calcando rediens impium ilico
Mergis limpha superfluens,

. Eius quique pius quaestibus annuens,

Frendens praevalide mox truculentior
Divinis Amalec plectitur ictibus
Consumptis suis omnibus:

. Dux esto placidus his tuis servulis,

Virtus angelica illis adhaereat,
Custos invigilet his tua gloria,
Qui es summa benignitas.

. Ut tamquam vituli plebs tua commeans

Ex grege fidei ausibus liberis
Gentes barbaricas cornibus ventilet
Ac planta terat impios.

. Hostiles acics telaque bellica,

Quae frustra minitat turba satellitum
In necem populi tendere acrius,
Everte‚ Deus, funditus.

Cuius praesidio inclitus belliger

David opilio mente tyrannidem

Goliam subigens saxeo impetu
Laetus munere redditur.

Post hunc qui etiam tempore postero

ludam munificum efficis praelio,

Clemens salvifica castra fidelium
Depellens eito taedium.

- ‚Nostrorum gemitus aspice principum

Vulgi funerea munera contuens
Et iusto iugulo deseca aemulos,
Tu regum pater omnium.

