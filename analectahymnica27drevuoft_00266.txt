V. In Variis occasionibus.

187. In sacratione Basilicae.

1. Ecce, te, Christe, tibi cara semper,

Te redemptorem nimium potentem

Supplici poscit pietate patrem
Turba precantum.

2. Hic sacra sedes tua sempiterna

Perpetim constet maneatque nostris

Proxima culpis venia peractis
Corpore, corde.

. Porta hic caeli pateat redemptis,
Clausa damnatis, reserata iustis3
Veritas, vita, via, lux et ignis,

Influe mitis.

. Hic homo verus Deus et magister,
Petra et pastor, ovis et sacerdos,
Panis et vitis, sator et creator,

Respice plebem.

. Manet hic rupes latices beatos,
Abluat noxas vitiis peremptis,
Innovet mentes maculis remotis

Fonte perenni.

6. Hic caput membra propria reviset,

Lectio pascat populos aperta,

Sponsus ut tradat animis amicis
Oscula sancta.

, Fraglet hic virtus specie decora,
Sumat hic dogma doceatque corda,
Irriget summa dubia potenter

Pectora vita.

. Lapsus et maestus pariterque lugens,
Fessus et languens, simul omnis errans,
Quidpiam quisquis humilis precatur,

Omnia praesta.

