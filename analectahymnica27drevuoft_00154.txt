—151—

2. Munus hoc clarum tibi Scillitana
Civitas misit, dedit et beatum
Quando Felicem populis Gerundae

Sorte colendum.

3. Hi sequestrato tumuli honore
Proprias sedes adeunt tuendas,
Barcinonae hic celebratur aula,

nle Gerundae.

4. Hinc cruor huius Cucufatis almi
Factus est nostrae regionis hereS,
1nde hic nobis sua membra ponens

Vivere praestat.

5. Hic fide plenus redamando Christum
Lucis infestum patitur tyrannum,
Moxque bis seno teritur beandus

Milite tortus.

6. Caede percussus nimia furentis
Viscera fudit quasi perditura,
Quae reformata recipit in alvum

Sanus ad horam.

7. Missus in flammis precibus minacem
Ignis admoti perimit vigorem,
Ne quid auderet nimis in beato
Corpore flamma.

8. Gratis ignitae facibus cremari
Iussus ardoris nutrimenta gliscunt,
Sed nihil Christi famulo nocetur

Suppliciorum.

9. Sustinet posthinc pius ille cardos
Ferreos, in se ferientis ictum
Sicque decisi capitis in aethra

Spiritus efflat.

10. Iam fave, martyr, precibus clientum
Instrue et civem, populum tuere
Et sacerdotum pia corda mulce
Pacis amore.

11. Crimine dempto animus virescat,
Pane caelesti satiemur omnes,
Carnis elapsae vitiata membra

Spiritus ornet.

12. Non ruinoso perimamur actu,
Non cibis corpus vitiisque pressum,
Non in occultis animus cremetur
Igne malorum.

