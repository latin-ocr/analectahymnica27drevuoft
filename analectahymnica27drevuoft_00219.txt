10.

11.

12.

—216—

Moribus <locet populos sequaces

Indui Christum, fugere caduca,

Spiritus probra studio domare
Tempore toto.

Abnuit pompas, refugit honores

Atque, dum miles haberetur atrox,

Comminus cessit manibus abiecta
Regia iussa.

Arripit mentis gladium dicato

Munere pollens Domini tonantis,

Terrea tranat celeri volatu
Omnia vincens.

. Rite compunctus animum perarmat,

Spiritu doctus superat profanum
Iudicem verbis placidus eruorem
Fundere gliscens.

. Rectus abhinc iam famulus tonantis

Mentis insistit precibus vigore,
Novit et vota Dominus et reddit
Mente potenti.

. Celsos honores et opes fugaces

Spernit effulgens animi nitore,
Votaque Christo celebrans retentat
Pectore grates.

. Caelica mente regione malens

Fieri civem dieat hio se ‘totum
Aethre tonanti, iugiter manenti
Omne per aevum.

. Ecce, qui iussus patriam tueri,

Arma proiecit, Domini se servum
Gliscit aeterni resonans dicata
Carmina Christo.

Exinde exclamat rabidus tyrannus:
Iste Marcellus, mea qui praecepta

Temnit et arma putat abneganda,
Morte necetur.

Laeta Marcelli famuli beati

Inde vox coepit resonare Christum
Et, bene truci veniat ut ipsi
Praesidi‚ poscit.

Laus enim non est, geritur quae verbis,

Martyr resonat merito cruoris,

Sermo nil potest, animus rependat
Munera laudis.

