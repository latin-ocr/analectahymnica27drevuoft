112.

13.

14.

15.

16.

17.

18.

19.

20.

21.

*165—

Matrona vidua, dicta Melania,
Quartano valido fuit typho saucia,
Quam dum Eugem‘a oleo linuit,
Omnem nigredinem fellis evomuit.

Sed mox decipitur per elegantiam,
Sexum dicit viri, non esse feminam;
Quam Christi famula verbis ut increpat,
Immitis meretrix iudicem incitat.

Est saevus iuvenis, ait, in coenobio,
Fallax opinio quem medicum vocat,

A quo, ut mederer, dum peto languida,
Foedare voluit membra libidine.

Sedem publiciter praesidi praeparant,
Mandat perniciter sanctos egredere,
Stant et carnifices, qui caput amputent
Iactent et canibus sancta cadavera.

Ad haec nigredinis dic-ta Melania
Ancillam obicit testem fanaticam,
Sed mox Eugenia veste deposita

Sexu femineo iudicem comprobat.

Agnoscit iam pater materve filiam,
Fratres congratulant atque familia,
Ornantes habitu textili aureo

Attolluntque throno eam in arduo.

Tanta in populo gratia ingruit,

Ut omnes colere iam Deum indicent.
Sancti ad propria redeunt atria,
Plebs est catholica reddita libera.

Praefectus lavacro ilico tingitur

Cum Christo placida coniuge Claudia
Et cum pignoribus atque familiis,
Papas continuo idem eligitur.

Hic postquam populum ad fidem imbuit,
Post offert Domino pura libamina,

Post dat pauperibus innumeras opes,
Christi martyrium in pace perficit.

Ad sedem remeat Claudia propriam
Avito pariter, Sergio filiis

Et cum Eugenia, Proto Iaczinthove.
Manet christicola omnis familia.

Quibus siderea gratia praestitit,

Ut multae viduae Claudiam assequant,
Sic et Eugeniam nobiles innuptae,

Sed Protum iuvenes simul Iaeinthumve.

