——125--

87. In s. Aemiliani abbatis.

1. Ο magne rerum, Christe, rector inclite,
Parent olympi perpetim cui sidera,
Tu vota festis annuis faventia
Largire nobis, casta praebe et sobria,
Piaeare possint quae tuam elementiam.

2. Plebs, ecce, cuncta debitum recursibus
Solvit dierum prona corde et corpore,
Confisa mente deprecans suffragium,
Ut singulorum ponderata questibus
Sustollat alma pectora indulgentia.

3. Laetum rependit carminum concentibus
Cautum, sonoro pangit ore et faucibus,
Tua petentes supplices ut dextera
Probrosa tollens acta nostra corrigas,
Sis et malorum fautor intus flentium.

4. Semper petentes impetrare poscimus
Nostris medelam morbidis et moritum,
Si nos benignus et pius respexeris,
Qui tanta tantis contulisti servulis,
Ut nil patrono desit isti gratiae.

5. Culpas gementes pandimus miserrimi,
Non obsequelam perdituri credimus,
Cum copiosa poscitur potentia
Reis assistat supplicator opumm,
Qui flectat iram proteratque noma.

6. Ne qnid beatis sentiat cohortibus
Hostis rebellis pullulare casibus,
Nefas caducum germinare odia,
Fraudem dolumve permoveri machiniS‚
Flammas pudicis conflagrarc liliis.

7. Haec mente rite fixa dum revolvimus,
Libet dicatum praedicare servulum,
Tuum ministrum, Christe Iesu, vernulum,
Ut, festa mixtis gaudiis cum pangimus,
Sequatur inde tota te laudatio.

8. Tu sacra templa, tu pater, caelestia
Habes sacrata, tu Deus, per saecula
Regno potiris et regis praesentia,

In, sancte, sanctis cerneris mirabilis
Regnansque solus mira factis exseris.

9. Hinc obsecramus expiari munere,
Redire prorsus ut sinas iam perditOS‚
Caeli receptes collocesque in regia,

Qui das, resurgant ut perempta corpora,
Concede, corda ut calescant gratia.

