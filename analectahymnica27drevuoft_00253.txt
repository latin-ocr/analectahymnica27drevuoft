2.

10.

11.

—250—

Caelestis patriae gaudia cogitans
Thyrsus vi reppulit, omnia saeculi
Sanctus, cum minime crederet in Deum,
Adi-latus subito flamine sancto est.

. Saevum conspiciens iudicem increpat:

Cur sanctos Domini, inquit, atrocior
Poenis discrucias valde crudelibus?
Infelix erebi igne cremandus es„

. Ilico rabidus tempore presserat

Hostis Cumbricius membra colentium
In terra Dominum, multa perempta sunt
Sanctorum nitida milia martyrum.

. Sanctus pro Domino Leucius nititur

Electum animam tradere potius,
Diversa genera pertulit innocens
Poenarum cupiens praemia caelica.

. Athleta pedibus impiger ambulans

Thyrsus‚ regem ubi repperit impium,
Apprendens tenuit, admonet et docet,
Iam falsa ut colere idola temneret.

. Tunc laeto simulans ore locutus est:

Tu, Thyrse‚ cupio, consilio meo
Assensum tribuens sacrifices diis,
Ut magnam accipias copiam munerum.

. sanetus: Perspicuum est, ait, impie,

Quod totus habitet, ille nequissimus
In te nunc coluber pravus et invidus;
Cum tali pereas principe horride.

. Gastrum perniciter adfore praecipit

Plenum lympha, caput martyris suffocat,
Corpus, quod superest, fustibus caedere
Nodosis acrius pestifer imperat.

Sed servus Domini voce piissima

De vase miserum iudicem increpat:
Agnosce Dominum, lubrice et invide,
Cum cernis opera magna et inclita,

Turris construitur altius eminens
Per gyrum gladiis fixis in ordinem.
Almus (ut) fastigio positus decidens
Ense susciperet membra fidelia..

