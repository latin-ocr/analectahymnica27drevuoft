9.

10.

11.

12.

13.

14.

15.

16.

17.

—203—

Mox nuntiorum contabescunt taedio
Mater paterque, hinc dolore tabidi,
Funebre factum non ferentes filii
Clamore terras luctuoso compleant,
Plangunt gemuntque, consolari nequeunt.

Sed, ecee, rursus praesidis fremens furor
Prolem iubendo disgregari a martyre
Frustratur actu iussionis immode

videns, quod ista quisque vellet perfici,
Contractu vultus baiularet brachia.

Hinc noxiali claudit ambos carcere,
Quo furva essent tota, caeca et foetida,
Sed sidus illic lucis almae splenduit
Et luminoso nectar addit carceri,
Locusque horrens fit beatis clarior.

Quod rite factum pertremiscant milites

Et lumen huius contuentes gratiae
Conversa Christo corda votis offerunt,
Sternuntur almis martyris vestigiis,
Christum honorant, nomen eius praedicant.

His convocatis ad fidem custodibus,
Bis dena quorum conflagrarunt pectora,
Septem fideles stirpe clara proditi,
Quos sacra Christo vinxerat germanitas,
Claro utebantur hi magistro Antonio.

Ductore tali praeeunte angelo

Petunt ovantes claustra dira carceris,
Quibus beati consedebant martyres,
Statimque florens Celsius vel milites
Baptisma Christi consequuntur candidum.

Hinc agmen unum christiani dogmatis
Facti magistro Iuliano, Antonio

Uno tenentur mancipandi vinculo,
Unius acti carceris custodia

Finire vitam cum triumpho exaestuant.

Fides probata Iuliani martyris
Probanda signis rursus et virtutibus:
Corpus sepulcro mancipandum suscitat
Plebe obstupente vel tremente insignia,
Terrenna vincens vincit et mox tartara.

Sed, ecee, surgens, voce clamans intonat
Accepta esse vota Christo martyris,
Cuius precatus glorioso munere

Infernus omnis contremiscens palluit
Vivum reportanS, quem tenebat mortuum.

